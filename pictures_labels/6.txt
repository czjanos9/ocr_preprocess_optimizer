2.2.2. A vezérlőegység
A vezérlőegység feladata a processzor működésének ütemezése és a külső egységekkel történő
kommunikáció vezérlése. Működés közben az operatív memóriából az utasításregiszterbe töltő-
dik a programutasítás. A vezérlőegység a betöltött utasításkódnak megfelelően vezérli a procesz-
szort.
Kétféle vezérlési módot különböztetünk meg: a huzalozott (hardware) és a mikroprogramozott
(firmware) vezérlést. A huzalozott vezérlés utasításkészlete kötött, az nem változtatható meg. A
mikroprogramozott vezérlés azt jelenti, hogy egy processzorutasítás több mikroutasításból tevő-
dik össze, tehát az utasításkészlet utólag megváltoztatható.
2.2.3. A regisztertömb
A processzornak a működéséhez szüksége van gyors, belső memóriára, amelyben tárolja pél-
dául az utasításokat, vagy a műveletek input és output adatait. E feladatot a regiszterek látják el,
amelyek korlátozott számuk és méretük miatt nagymennyiségű adat tárolására nem használhatók.
(Erre való az operatív memória.)
A regisztertömb elemeit – funkciójuk szerint – három fő csoportba sorolhatjuk:
− Az ALU-hoz tartozó regiszterek, amelyek a műveletek operandusait és eredményeit, va-
lamint a jelzőbiteket tárolják. Ezek az akkumulátor(ok) (accu) és a jelzőbit (flag) regiszte-
rek.
− A vezérlőegységhez tartozó regiszterek, amelyek a vezérlést, a címzést és az utasítás-
végrehajtást támogatják. Ezek közé tartozik az utasításregiszter, az utasításszámláló, az
indexregiszter és a veremmutató is.
− Az általános célú regiszterek, amelyekben tárolhatunk adatokat, vezérlőkódokat és címe-
ket is.
A regiszterek szóhossza (hány bit hosszúságú) általában megegyezik a processzor szóhosszá-
val. (A legelterjedtebbek a 16, 32 és a 64 bit szóhosszúságú processzorok.)
A nagyobb számokkal végzett műveletekhez, a nagyobb memóriacímek eléréséhez a regiszte-
rek összekapcsolhatók, úgynevezett regiszterpárokat használhatunk.
2.2.4. A processzor üzemmódjai
A normál működési állapot
A Neumann-elvű, tárolt programú számítógépek normál állapotán azt értjük, amikor a pro-
cesszor egymás után végrehajtja az operatív memóriában tárolt utasításokat. Tehát ilyenkor az
utasításciklusok egymás utáni végrehajtása történik.
Az utasításciklus három részből áll: az utasítás betöltése az operatív memóriából (az utasítás-
mutató regiszterben tárolt címről), majd az utasítás hosszának megfelelően beállítja a következő
utasítás címét, és végül végrehajtja azt.
8