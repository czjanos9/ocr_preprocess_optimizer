2.3.2. ROM (Read Only Memory)
A RAM-ok használatakor egy alapvető problémával állunk szemben. Amikor bekapcsoljuk a
számítógépet, az operatív tár üres (pontosabban használhatatlan adatokkal van tele). De akkor
hogyan induljon el a számítógép, hiszen a processzor csak az operatív memóriában tárolt prog-
ramok futtatására képes? Két lehetőségünk van: az egyik, hogy valamilyen külső tárolóról töltjük
fel a memóriát. A másik, hogy az induláshoz olyan memóriát használunk, amelyik tápfeszültség
nélkül is megőrzi az információt.
A mindennapi életben számtalan olyan alkalmazás van, ahol nem használunk háttértárat. Pél-
dául háztartási gépekben, játékokban, különböző vezérlő elektronikákban a programoknak és az
adatok egy részének meg kell maradnia a kikapcsolás után is.
Ezekre a feladatokra fejlesztették ki a ROM (csak olvasható memória) áramköröket, amelyek
tápfeszültség nélkül is megőrzik az információt. Általánosságban megjegyezhetjük, hogy a RAM
és a ROM között – a CPU szempontjából – csak annyi a különbség, hogy a processzor a ROM-ba
nem tud írni.
Az adat a ROM-ba a gyártás során kerül, úgynevezett maszk-programozási technikával. A tá-
rolt információ utólag nem változtatható meg.
Annak érdekében, hogy az eszközfejlesztőknek ne a memóriagyártóktól kelljen megrendelni
az egyedi programozott áramköröket, kifejlesztették a PROM (Programmable ROM), progra-
mozható ROM áramköröket.
A PROM egyszer írható memória. Az írás egy viszonylag magas feszültséggel történik, ami-
vel kiégetnek egy-egy mátrixpontot. Ebből az eljárásból maradt meg a későbbiekben a „program
beégetés” kifejezés.
A ROM és a PROM memóriák semmilyen körülmények között nem törölhetők, és nem írha-
tók újra. Ha mégis új programra van szükségünk, az egész memória-áramkört (chip-et) ki kell
cserélnünk. (Az eszközök – elsősorban a mikroprogramok – fejlesztésekor, vagy ha a berendezés
üzemideje alatt új programverziók várhatók, gyakran kell cserélni ezeket az alkatrészeket.) Ezért
szükség volt olyan ROM típusú memóriákra, amelyeket újra fel lehet használni.
Az újraprogramozható memóriák első generációi az EPROM (Erasable PROM), a törölhető
PROM memóriák.
Az EPROM-ok törlését erős ultraviola fény segítségével végezhetjük. Ez úgy történik, hogy a
chip tokozásán található egy kis üvegablak, amelyen keresztül megvilágítható az áramköri lapka.
A fény hatására mindegyik memóriacella értéke 1 lesz. A programozás – hasonlóan a PROM-hoz
– külön, erre a célra kifejlesztett elektronikával történik.
Láttuk, hogy az EPROM-ok programozása elég nehézkes: azokat ki kell venni a berendezés-
ből, egy speciális fényforrással meg kell világítani, egy beégető segítségével be kell programozni,
majd vissza kell tenni az eredeti helyükre. Erre a folyamatra nincs szükség az EEPROM
(Electrically Erasable PROM), elektromosan törölhető memóriák esetében.
Az EEPROM-ok elektromos impulzusokkal, az eredeti helyükön programozhatóak. A mére-
tük jóval kisebb, mint az EPROM-oké, de lassúbbak és jóval drágábbak azoknál.
13