RISC (Reduced Instruction Set Computer)
Az 1980-as évek elején – az alkalmazott utasítások statisztikai elemzése alapján – megtervez-
ték a RISC (Csökkentett Utasításkészletű Számítógép) CPU-t, amelyben nem használtak
interpretert. Ezek a processzorok jelentősen különböztek az akkoriban kereskedelemben lévőktől,
azokkal nem voltak kompatibilisek. Ezeknél viszonylag kisszámú (kb.50) végrehajtható utasítást
használtak.
A RISC processzor minden egyszerű parancsot közvetlenül végre tud hajtani, így nincsenek
mikroutasítások, nincs interpreter, és nincs szükség a mikroprogram-memóriára sem. Ebből kö-
vetkezik, hogy jóval egyszerűbb és gyorsabb a CPU.
Jelentősebb RISC processzorok a SUN szerverekben és munkaállomásokban használt pro-
cesszorok, a DEC Alpha processzora és a HP munkaállomások processzorai.
Az Intel a 486-os sorozattól kezdve egy olyan processzortípust fejlesztett ki, amely ugyan
CISC processzor, de tartalmaz egy RISC magot. Így a leggyakrabban használt utasításokat
interpreter nélkül hajtja végre.
Párhuzamos utasításvégrehajtás (átlapolás)
A CPU sebességének növelését az utasítások párhuzamos végrehajtásával is megvalósíthatjuk.
A párhuzamos működés megoldható a CPU-n belül, azaz utasításszinten, és CPU-n kívül, vagyis
több processzor összekapcsolásával.
Az utasításszintű párhuzamosításra az ad lehetőséget, hogy a processzor egy ciklus alatt több
részfeladatot hajt végre (az utasítás betöltése a memóriából, az utasítás dekódolása, az operandu-
sok lekérdezése, majd az utasítás végrehajtása). A hagyományos processzorok esetében a követ-
kező utasításnak meg kell várnia azt, hogy az előző befejeződjön. A párhuzamos processzorok
esetében az utasítás egy úgynevezett adatcsatornába (pipeline) kerül. Ennek működése a követ-
kező: az első utasítást beolvassuk a memóriából, majd az a csatorna második állomására, a dekó-
doláshoz kerül. A dekódolás alatt a csatornába beolvassuk a következő utasítást. Ezt követően a
csatornában minden adat továbbhalad, az első utasítás az operandus lekérdezéshez, a második a
dekódoláshoz, közben beolvassuk a harmadik utasítást,...és így tovább. A folyamat hasonló a
futószalagon végzett szereléshez. Belátható, hogy ennél az egyszerűbb ciklusnál is egy időben
négy utasítással foglalkozik a CPU.
Ilyen elven működnek az Intel processzorok a 486-tól kezdve (a Pentiumokban már nemcsak
egy pipeline-t használnak).
A másik párhuzamos működési lehetőség az, amikor a számítógépben egyszerre több procesz-
szort használunk. Ilyenkor az operációs rendszernek kell gondoskodnia a processzorok ütemezé-
séről. A processzorok adatkapcsolatát általában a közös memória biztosítja. Ilyenek az array és a
multiprocesszoros számítógépek.
10.