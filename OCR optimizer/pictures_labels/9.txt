2.3. Az operatív memória
Minden számítógép – a Neumann-elvből következik – tartalmaz egy belső (operatív vagy
rendszer) memóriát az éppen futó programok (utasítások) és az adatok tárolására. A memória
feladata, hogy az információt bináris formában tárolja, majd azt a megfelelő időben (pl. a pro-
cesszor kérésére) rendelkezésre bocsássa.
A memória az információ tárolását egy memóriamátrixban oldja meg. Ez nem más, mint ele-
mi (egy bites) tároló-cellák összessége, ahol a sorok byte hosszúságúak. A mátrixos szervezés
megkönnyíti az adatok helyének gyors és pontos meghatározását (minden egyes sor címezhető).
A félvezető memóriák előtt a ferrittárak, azelőtt pedig a mágnesdobos tárak voltak az egyed-
uralkodók. Ezek úgynevezett „nem felejtő” memóriák voltak, ugyanis a tápfeszültség kikapcsolá-
sa (kimaradása) esetén megőrizték az információt. Ezeket az eszközöket a processzor írásra és
olvasásra is tudta használni. Az ilyen típusú memóriákat nevezték RAM-nak (Random Access
Memory). Az elnevezés arra utal, hogy a memória címfüggetlen, tetszőleges elérésű (tehát nem
soros4 elérésű).
A félvezető memóriák megjelenésével átvették ezt az elnevezést, ami nem volt szerencsés,
ugyanis ezeknek az áramköröknek nem ez a fő jellemzője. Továbbá, a félvezető memóriák között
megjelentek olyan típusok, amelyeket a CPU nem tud írni, csak olvasni. Ezek az úgynevezett
ROM-ok (Read Only Memory), amelyek szintén tetszőleges (nem soros) elérésű memóriák.
2.3.1. RAM (Random Access Memory)
Mint már említettük, a RAM (tetszőleges vagy véletlen elérésű memória) elnevezés történeti
okokból maradt fenn. Szerencsésebb lenne az írható-olvasható elnevezés használata.
A félvezető RAM-ok csak tápfeszültség jelenlétében őrzik meg az információt, ezért a prog-
ram indulásakor azt be kell tölteni egy nem felejtő memóriából vagy háttértárról.
A RAM-nak két csoportját különböztetjük meg: a statikus és a dinamikus memóriákat.
A statikus RAM-ok (SRAM) cellánként (bitenként) egy billenő áramkört (D flip-flop) tar-
talmaznak. Ezen áramkörök tulajdonsága, hogy az információt (ami 0 vagy 1) mindaddig tárol-
ják, amíg azt nem változtatjuk meg, vagy nem kapcsoljuk ki a tápfeszültséget.
Egy D flip-flop áramkör hat NAND kapuból alakítható ki, amiből nyilvánvaló, hogy egy bit
tárolásához jelentős mennyiségű alkatrészből álló áramkörre van szükség. Viszont előnye a nagy
sebessége, tipikus elérési ideje néhány ns (nanoszekundum). Ezért az SRAM-okat olyan helyen
alkalmazzák, ahol követelmény a nagy sebesség, és nem túl fontos a nagy kapacitás, például a
cache memóriákban.
A dinamikus RAM-ok (DRAM) az SRAM-mal ellentétben nem bonyolult felépítésű billenő
áramköröket használnak, hanem kihasználják azt, hogy egy kondenzátor bizonyos
4 Kezdetben a memóriaáramkörök fejlesztésekor csak léptetőregiszterekből, vagy még korábban (például az EDVAC számító-
gépben) higanyos művonalból épített soros elérésű tárolókat (Serial Access Memory, SAM) használtak.
11