Az EEPROM-hoz hasonló a flash memória. Egyre elterjedtebben használják digitális fényké-
pezőgépekben, kamerákban és számítógépek adathordozójaként.
A memóriaáramkörök – például a tápfeszültség-ingadozás hatására – hibákat véthetnek. Né-
hány memóriafajta – a hibák elleni védekezésül – hibajelző vagy hibajavító kódot használ. Hiba-
javító kód esetén a memória az alapadat mellé az íráskor újabb (un. hibafelismerő vagy hibajaví-
tó) biteket rak. Olvasáskor ezek segítségével ellenőrzi az adatok helyességét.
2.4. Az input/output egységek
A számítógépek felhasználója az ember, ezért szükség van olyan berendezésekre, eszközökre,
amelyek biztosítják az ember és a számítógép közötti kommunikációt. Ezek az eszközök a peri-
fériák. Természetesen találkozhatunk olyan perifériákkal is, amelyeket csak a számítógépek
használnak. Ilyenek a háttértárak (winchester, CD-ROM, floppy, stb.), illetve számítógépek kö-
zötti kapcsolatot biztosító hálózati illesztők és modemek.
Az input/output eszközöket csoportosíthatjuk funkciójuk szerint, így megkülönböztetünk be-
meneti (input) és kimeneti (output) perifériákat. Az input perifériák segítségével vezéreljük a
számítógépet, utasításokat és adatokat táplálhatunk bele. Az output perifériákkal a számítógép ad
át szöveges, képi vagy nyomtatott információkat az ember számára. Ezen kívül lehetnek úgyne-
vezett input-output eszközök is, amelyek képesek adatok fogadására és küldésére is. Ezek általá-
ban a háttértárak, de ilyenek például a hálózati csatolók és az audio illesztők is.
Nemcsak funkciójuk szerint csoportosíthatjuk ezeket az eszközöket. Például belső és külső
perifériaként attól függően, hogy a számítógépházba beépítve, vagy azon kívül találhatók, cserél-
hetőek vagy fixen beépítettek, hálózati eszközök vagy csak a munkaállomás használhatja azokat
és így tovább.
Egy újabb csoportosítási lehetőség az, hogy a rendszerbuszra kapcsolódó periféria-illesztő
áramkör és a periféria közötti adatátvitel milyen típusú, ami például lehet soros vagy párhuza-
mos.
A perifériák részletesebb ismertetése nem e jegyzet célja.
14